<!DOCTYPE html>
<html>

<head>
    <meta charset="utf-8" />
    <meta http-equiv="X-UA-Compatible" content="IE=edge">
    <title>TBSS</title>
    <meta name="viewport" content="width=device-width, initial-scale=1">
    <link rel="stylesheet" type="text/css" media="screen" href="main.css" />
    <link rel="stylesheet" type="text/css" href="engine1/style.css" />
    <link rel="stylesheet" href="https://stackpath.bootstrapcdn.com/bootstrap/4.1.3/css/bootstrap.min.css" integrity="sha384-MCw98/SFnGE8fJT3GXwEOngsV7Zt27NXFoaoApmYm81iuXoPkFOJwJ8ERdknLPMO"
        crossorigin="anonymous" />
    <link href="https://fonts.googleapis.com/css?family=Yatra+One" rel="stylesheet">
    <link rel="stylesheet" href="E:a/TBSS/Aug18v1/style.css" />
    <script src="main.js"></script>
</head>

<body>
        <h2 style="text-align: right"><a href="/index.html" style="color:orangered">Main Page</a></h2>

    <table>

        <ul>
            <p>पुण्याच्या संघाच्या इतिहासाचे अवलोकन करताना ज्यांचा उल्लेख आवर्जून करावाच लागेल, अशा अग्रणींमध्ये तात्या बापट
                हे नाव आवर्जून घ्यावे लागेल. १९६० ते १९७५ या काळात तात्या पुणे शहर प्रचारक होते. आणीबाणीच्या काळातही ते पुण्यात
                होते. त्यानंतर त्यांच्याकडे पुणे विभागाचे आणि त्यानंतर जनकल्याण समितीचे काम आलं, म्हणून त्यांचा मुक्काम अखेरपर्यंत
                पुण्यातच राहिला.</p>
        </ul>
        <ul>
            <p>१) काटेकोर अंमलबजावणी: तात्या बापटांच्या कामाचे वैशिष्ट्य असे होते की, कामाची योजना करायची आणि त्याची काटेकोर
                अंमलबजावणी करायची. तात्या १९६० साली पुण्यात प्रचारक म्हणून आले. पुण्यात संघाचे काम जुने असल्यामुळे तात्या
                जुन्या कार्यकर्त्यांकडे जात असत, परंतु शहराची वाढ पाहता, संघाचे काम वाढवले पाहिजे, यासाठी त्यांनी तरुणांच्या
                कामावर अधिक लक्ष दिले. पुणे शहराच्या मध्य भागात, पूर्व भागात आणि शहरातील निरनिराळ्या वस्त्यांमध्ये संघाचे
                काम कसे वाढेल, याकरिता तात्यांनी प्रयत्न सुरू केले. संघकामाच्या वाढीच्या दृष्टीने विचार करता, ती वाढ करण्यात
                कोण उपयोेगी पडेल? तर ते कार्यकर्ते. त्यामुळे कार्यकर्त्यांच्या विकासाकडे लक्ष दिले, चांगले कार्यकर्तेे तयार
                झाले, तर काम चांगले होते, असे तात्यांचे मत असे. त्यामुळे तात्या एकेका कार्यकर्त्याकडे जातीने लक्ष देत. त्यांचे
                वैयक्तिक जीवन, शिक्षण, नोकरी, घरातील स्थिती याविषयी विचारपूस करत आणि यात तो कमी पडणार नाही, याची काळजी घेत.
                पुणे शहरात काम सुरू झाल्यानंतर तात्यांचे कार्यवाढीकडे म्हणजे शाखा वाढवणे, स्वयंसेवकांची संख्या वाढवणे याकडे
                लक्ष होतेच, त्याबरोबर पुण्याच्या सार्वजनिक जीवनात संघाचा ठसा उमटणे, यासाठीदेखील तात्यांनी प्रयत्न सुरू केले.</p>
        </ul>
        <ul>
            <p>२) उत्तम यंत्रणा: १९७३-७४ मध्ये ‘शिवसंदेश’ वितरण करण्याचे अभियान आले. शिवाजी महाराजांच्या राज्याभिषेकाला तीनशे
                वर्षे पूर्ण झाल्याबद्दल प्रत्येक घरात शिवाजी महाराजांचा संदेश पोहोचवण्याची योजना होती. हे काम तात्या बापटांकडे
                होते. जिल्ह्यात वितरण करण्याचे काम तात्यांनी नेटाने केले. त्यानंतर १९७५ ते ७८ हा आणीबाणीचा काळ. आणीबाणी जाहीर
                झाल्यानंतर सहाजिकच संघाची कार्यालये बंद झाली. तेव्हा कामाची रचना कशी लावायची? ‘मिसा’खाली अटक झालेल्या कार्यकर्त्यांच्या
                घराची व्यवस्था कशी करायची? सत्याग्रह करायचे ठरल्यानंतर सत्याग्रहाच्या कार्यक्रमांची योजना कशी आखायची? बॅचेस
                कशा ठरवायच्या? इत्यादीचे नेतृत्व तात्यांनी केले. तात्या वेश बदलून राहू लागले. सरकारने त्यांच्या नावाचे अटक
                वॉरंट काढले होते, पण संघाने बाहेर राहून सत्याग्रहाची व्यवस्था पाहण्याची जबाबदारी दिल्यामुळे ते पोलिसांच्या
                हाती लागले नाहीत. तात्या वेशांतर करून वेगवेगळ्या कुटुंबांत राहायचे. त्या काळात बैठकासुद्धा गुप्तपणे व्हायच्या.
                आणीबाणीला तोंड देण्यासाठी पुण्यात तात्यांनी चांगली यंत्रणा उभी केली. सत्याग्रह उत्तम प्रकारे पार पडला आणि
                मिसाबंदींच्या घरी नियमित संपर्क आणि आवश्यक ती मदत पुरवली जाईल, याकडे तात्यांनी बारीक लक्ष ठेवले.</p>
        </ul>
        <ul>
            <p>३)सोनेरी पान- तळजाईचे शिबिर हे महाराष्ट्राच्या संघाच्या इतिहासातील सोनेरी पान म्हणावे लागेल. स्वयंसेवकांची शिस्त,
                कार्यकर्त्यांचे अथक परिश्रम आणि लोकसमुदायाचा उत्स्फूर्त प्रतिसाद ही सर्व या शिबिराची वैशिष्ट्ये आहेत. हे
                संपूर्ण शिबिर यशस्वीरीत्या पार पाडण्यासाठी तात्यांनी अथक परिश्रम घेतले.</p>
        </ul>
        <ul>
            <p>जानेवारी १९८३ साली तळजाईचे शिबिर झाले. या शिबिराचे बाबाराव भिडे आणि तात्या बापट हे दोन मोठे शिल्पकार होते. हे
                शिबिर यशस्वी करण्यात त्यांनी इतके परिश्रम घेतले की, त्यानंतर थोड्याच काळात या दोन्ही शिलेदारांचे निधन झाले.
                ९ मे रोजी नाशिकला बाबाराव भिडे यांचे संघ शिक्षावर्गातच निधन झाले. बरोबर एक महिन्यानंतर ९ जून रोजी पहाटे तात्या
                बापटांना मोतीबागेत हृदयविकाराचा झटका आला. त्या दिवशी संध्याकाळी रुग्णालयात त्यांची प्राणज्योत मालवली. इतक्या
                लवकर तात्या आम्हाला सोडून जातील, असे कोणालाच वाटले नव्हते. तात्यांची आग्रही कार्यशैली आणि आक्रमक कार्यवृद्धी
                पुण्यातील कार्यकर्त्यांच्या कायम स्मरणात राहील.</p>
        </ul>

    </table>
</body>

</html>>